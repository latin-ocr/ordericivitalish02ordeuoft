[1074] LIBER QUARTUS. 2433
omnibus captis, cujuscumque conditionis sint, dex trum
pedem, ut notificentur, amputant. Radulfum Britonem
ad castrum suum fugientem persequuntur, sed com-
prehendere nequeunt. Conglobata deinceps multitu-
dine Northguicum obsident et impugnant, socios for-
titudine et industria militari corroborant, et crebris
assultibus variisque machinationibus inclusos hostes
circumdant, et per tres menses importune premunt et
fatigant. Vindex deforis exercitus quotidie crescit et
confortatur, et copia victus, aliarumque rerum eis (ne
deficientes abscedant) abunde administratur. Radulfus
autem de Guader, ut sese sic inclusione constrictum
vidit, et nullum adjutorium a suis complicibus spera—
vit, munitionem suam fidis custodibus caute commisit,
et ipse proximum mare ingressus Daciam pro auxiliis
navigio adiit. Interea vicarii regis Guillelmus et Ri-
cardus municipes oppidi ad deditionem coarctant, et
regem cito missis trans pontum nuntiis pro supra
scriptis motibus accelerant, ut velociter redeat ad sui
tuitionem regni obsecrant.

Impiger igitur rex, ut legationes suorum audivit,
Normannicas et Cenomanicas res provide disposuit,
et omnibus optime locatis in Angliam celeriter trans-
fretavit. Qui, postquam omnes ad curiam suam regni
proceres convocavit, legitimos heroes et in fide pro-
batos blandis affatibus laetificavit3 rebellionis autem
incentores et fautores cur mallent nefas quam justi-
tiam rationabiliter interrogavit. Custodibus regi
pacificatis Norguicum redditum est, et Radulfus de
Guader comes Nortguici de Anglia perpetualiter ex—
haereditatus est. Expulsus itaque cum uxore sua Bri—
tanniam repetiit 3 patrium jus quod ei sceptriger

