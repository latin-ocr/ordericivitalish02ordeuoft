[1066] LIBER warlus, 127

turbati fuerant in ejus electione. Duos enim monachos,
qui religione, geminaque scientia pollebant , Rai-
naldum scilicet de Rupe, et Fulconem de Warlen—
villa (1) ad sui regimen elegerant, ideoque ab eo,
qui per pontificem et vicinos sine illorum consensu
praeferebatur, non modicum desciverant. Saepe in hu-
jusmodi negotio per deteriores oriri solet turbatio.
Nam dum improbi suam violenter praeponere senten-
tiam nituntur, regularis ordo, saniusque consilium
multoties impediuntur. Omnipotens vero Deus Eccle-
siam suam in omni pressura potenter protegit, ct er-
rantes corrigit , ac necessarium solamen sicut vult et
per quos vult clementer porrigit. Ejus itaque provi-
dentia praefatum Mainerium (ut postea liquido patuit)
ad gubernandum Uticense coenobium, quod in sterili
rure inter nequissimos compatriotas situm erat, pro-
movit. Erat enim de contiguo castello ‚ quod dicitur
Escalfoium, oriundus, grammatica ‚ dialectica et rhe-
torica affatim imbutus, ad resecanda vitia solers et se-
verus, ad inserendas et intimandas fratribus virtutes
fervidus. Observator monastici ordinis assiduus, com-
missis sibi viam vitae monstrabat verbis et operibus ,
multorumque ad operandum in vinea Domini Sabaoth
incitator factus est et praevius ‚ comesque sollicitus.
Hic coepit novam basilicam in honore sanctae Mariae
matris Domini et sancti Petri apostoli ac sancti con-
fessoris Ebrulfi , ibique septem altaria sunt in honore
sanctorum consecrata (livinae majestati. Vetus enim
ecclesia, quam S. Ebrulfus, Hilperico et nepote ejus

(1) Guernauville, pres Rreteuil. Voyez le meme personnage ci-des-
susq p. 103.v

