466 HISTORIA ECCLESIASTICA.

Amalricus Guaszonis filius interfectus est. Tunc mo-
nachi lugubrem pro morte filii Guaszonem adierunt,
eumque, ut damnum, quod eis intulerat, emendaret,
rogaverunt. Ille vero morte filii sui compunctuS, sup-
pliciter eis respondit, et malum quod commiserat se
emendaturum promisit. Praefatum itaque mandavit
Goislenum et Amalricum de Belveder(1), cui nuper
ipsum feudum reddiderat, et de quo tunc temporis
Goislenus illud tenebat. Illi ergo apud Fraxinos (2)
convenerunt, et de correctione facinoris tractave-
runt. Guaszone cum monachis rogante, Amalricus
concessit donum quod Tesza fecerat, et Guaszo ac
Goislenus concesserant. Assensu itaque et consensu
omnium facto, praedicti domini ε Guaszo scilicet,
Amalricus et Goislenus monachos palam saisiverunt;
et hoc Grimoldus de Manlia, et Rogerius filius ejus,
aliique multi viderunt et audierunt. Statuto denique
die Amalricus apud Manliam venit, donumque quod
apud Fraxinos monachis concesserat, super altare
sanctae Mariae posuit, et ex caritate monachorum
xx solidos Medantensium recepit.

Sic studiosorum procuratione monachorum Man-
liensis Cella surrexit, et largifluis exhibitionibus con-
fluentium acl laudem Dei competenter crevit. Erat
enim idem vicus vineis et uberibus agris optime con-
situs, Maldra (3) quoque fluvio per medium currente
irriguUS, nobiliumque copia militum fortiter muni-
tus, Hi nimirum ecclesiae in vita sua libenter dant de

(ι) Pcut-etre Beauvais‚ au midi de Saint-l}emi-PHonore.

(2) Fresnes, aujourd'hui Ecquevssfi, au N. E. (lc Maule.
(fi) La Mauldrc.

