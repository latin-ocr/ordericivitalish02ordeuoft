200 HISTORIA ECCLESIASTICA. [1070]

sunt, indigni pontificatu propter criminosam vitam
et curae pastoralis inscitiam. Constituti sunt autem
nominandi praesules Normanni duo regii capellani,
Gualchelinus Guentanorum, et Thomas Eboraco-
rum (ι) : unus in loco depositi, alter defuncti; uter—
que prudenS‚ plenus mansuetudine et humanitate,
venerabilis et amabilis hominibus , verens et amans
Deum medullitus. Item alii subrogati sunt, traducti
ex Gallia, litterati, decorati moribus, ac studiosi divi-
norum amatores. ’

Multimodae honestatis studio in multis rex Guillel—
mus laudabilis claruit, maximeque in ministris Dei
veram religionem (cui pax interdum et prosperitas
mundi famulatur) semper amavit. Hoc fama multiplex
adtestatur, hoc operum exhibitione certissime com-
probatur. Nam, dum pastor quilibet completo vitae suae
termino de mundo migraret, et Ecclesia Dei proprio
rectore viduata lugeret , sollicitus princeps prudentes
legatos ad orbatam domum mittebat, omnesque res Ec-
clesiae, ne a profanis tutoribus dissiparentur, describi
faciebat. Deinde praesules et abbates, aliosque sapientes
consiliarios convocabat, et eorum consilio quis melior
et utilior tam in divinis rebus quam in saecularibus ad
regendam Dei domum videretur, summopere inda-
gabat. Denique illum, quem pro vitae merito, et sa-
pientiae doctrina provisio sapientum eligebat, beni-
volus rex dispensatorem et rectorem episcopatus vel
abbatiae constituebat. Hanc nimirum observationem

(ι) Thomas, premier du nom, archechue d’York, origin-aire dc
Bai-eux. (Ioue nomination cut lieu lc jour dc la Pentecfito* Thomas
n'ctait pas cliapvlain du roi ‚ mais chanoinc dc Bayeux.

