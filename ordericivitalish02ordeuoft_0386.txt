²266 HISTORIA ECCLESIASTICA. [1075]

dem religiosis episcopis et abbatibus saepe flens enar-
rabat. Spatio itaque unius anni juxta sacerdotum con-
silium poenituit, et quotidie centum quinquaginta
Psalmos David, quos in infantia didicerat, in oratione
Deo cecinit. Erat idem vir corpore magnus et elegans,
largitate ac audacia multis millibus praestans, devotus
Dei cultor, sacerdotum et omnium religiosorum sup-
plex auditor, Ecclesiae pauperumque benignus amator.
Pro his et multis aliis charismatibus, quibus in ordine
laicali specialiter fruebatur, a suis et ab exteris, qui
Deo placita diligere norunt , multum diligebatur, et
ereptio ejus a vinculis in annua procrastinatione omni-
modis expetebatur. Denique praevalens concio aemu-
lorum ejus in curia regali coadunata est; eumque post
multos tractatus reum esse mortis definitum est, qui
sodalibus de morte domini sui tractantibus consen-
serit, nec eos pro herili exitio perculerit, nec aperta
delatione scelerosam factionem detexerit. Nec mora
Guallevus a Normannis , qui evasionem ejus valde
timebant, sibique praedia ejus et largos honores adi·
pisci cupiebant, extra urbem Guentam, mane, dum
adhuc populus dormiret, ductus est in montem (1),
ubi nunc ecclesia sancti AEgidii abbatis et confessoris
constructa est. Ibi vestes suas, quibus ut consul hono-
rifice indutus processit, clericis et pauperibus, qui
forte aderant ad hoc spectaculum, devote distribuit,
humoque procumbens, cum lacrymis· et singultibus
Dominum diutius exoravit.

Cumque carnifices trepidarent ne cives exciti prae-

(ι) (ln voit encore sur cette colline, separee de winchester par la
rixiiwt d'ltchin , les ruincs (le Phopital qui *v a existe sous l'ini'ocation
(ξε saint Ciues.

