[cincii 1060] LIBER TERTIUS. ’73

Rupem Ialgiensem (1) fortiter munivit, et contra
ducem cum Normannico exercitu obsidentem ali—
quandiu tenuit. Sed quia mortalium robur labile est,
subitoque ceu flos foeni marcet, praefatus heros post
innumeras probitates, dum ad ignem in hieme laetus
sederet, conjugemque suam Adelaidem (quae ducis
consobrina erat) quatuor mala manu gestare videret ‚
duo ex illis familiariter jocando ei rapuit, et nesciens
quod venenata erant, uxore contradicente comedit.
Qui mox veneno infectus est, et post v dies cum multo
moerore suorum V111⁰ idus februarii defunctus est. Quo
mortuo, Ernaldus Willermi Geroiani filius in loco
patrui sui surrexit, oppidanos precibus monitisque
corroboravit , ducique viriliter resistere pro paterna
haereditate imperavit. Cujus animositatem callidus
‘dux blandis hortatibus lenivit, pacemque secum fa-
cere cum pluribus promissis persuasit. At ille consilio
ab amieis accepto duci adquievit, eique fidelitatem
fecit, et ab eo Monasteriolum et Escalfoium ac Sanc-
tum Serenicum ‚ totamque patrum suorum haeredita-
tem recepit. Deinde Rodbertus abbas pace facta a duce
requisivit ut avunculi sui corpus, quod apud Sanc-
tum Serenicum tribus septimanis humatum jacuerat,
Uticum transferri concederet. At ille hostilis memor
odii primo denegavit, postmodum erubescens quod in
mortuum saeviret, concessit. Mox impiger abbas Rod-
berti Geroiani glebam in trunco Uticum transtulit,
ibique in claustro monachorum honorifice sepelivit.
Cuncti, qui aderant mirabantur quod nullus de cor-
pore tribus jam septimanis exanimi foetor sentiretur.

(ι) Saint-Ccncri-lc-Giroic, ot La Rochc d’lgc pres Bellemc,

