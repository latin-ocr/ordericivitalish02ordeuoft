138 HISTORIA ECCLESIASTICA. [977-1031]

invisibiliter percussus ; tertio vexatus, divinitus tan-
dem impulsus corruit, et sanguinis coagulum ab ore
evomuit. Post missam jussu Sigemani aeditui foras
asportatus est, et in crastinum meritis S. Judoci

sanam mentem recepit. Hoc tempore Hugonis Magni
contigit.

Eadem die Ostrehildis mulier quaedam egredi post
missam de basilica conabatur, sed ita in limine januae
pedum ejus plantae haeserunt, ut nullatenus a quoquam
divelli posset, et nil mali, nisi quod a genibus usque
plantam pedis nimium frigus sentiebat. In crastino se
Deo et S. Judoco ancillam devovit, statimque sanata pie
vota complevit.

A veracibus viris Adelelmo et Richerio monacho
narratur quod, dum a Stephano reliquiae S. Judoci
pro constructione basilicae ad monasterium S. Richarii
deferrentur, inclyta Bertsendis jam nubilis filia Alsindis
passione renum usque ad pedes per biennium nimis est
praegravata, ita ut nusquam ire, nec etiam movere
sine bajulo sese posset. Fusa vero prece cum fide a ma-
tre et filia ante reliquias S. confessoris , aegra sanata
est, et mater visa filiae sospitate admodum gavisa est,
et pallium pretiosum veloci archiatro largita est.

Rodbertus quidam, dum meridie solus iter faceret,
viso spiritu erroris in specie hominis penitus caecatus
est. Qui post longum tempus S. Judocum expetiit, et
se coram Widone abbate servum contradidit ; inun-
dante ab oculis ejus sanguine ipso die lumen recepit ,
et ad vesperas monachos in scamnis residentes se vidisse
palam asseruit.

Gunzso Lothariensis presbyter per vll fere annos
dira manuum et pedum infirmitate debilitatus est3

