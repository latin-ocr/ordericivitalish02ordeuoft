196 HISTORIA ECCLESIASTICA. [1069]

pleri, et igne injecto penitus omnia simul comburi,
et sic omnem alimoniam per totam regionem Trans-
Humbranam pariter devastari. Unde sequenti tempore
tam gravis in Anglia late saevit penuria ‚ et inermem ac
simplicem populum tanta famis involvit miseria, ut
christianae gentis utriusque sexus et omnis aetatis 110-
mines perirent plus quam centum millia (1).In multis
Guillelmum nostra libenter extulit relatio; sed in hoc
quod una justum et injustum tahidae famis lancea
aeque transfixit, laudare non audeo. Nam, dum inno-
cuos infantes juvenesque vernantes et floridos canitie
senes fame periclitari video, misericordia motus mi-
serabilis populi moeroribus et anxietatibus magis con-
doleo, quam tantae caedis reo frivolis adulationibus
favere inutiliter studeo. Praeterea indubitanter assero
quod impune non remittetur tam feralis occisio. Sum-
mos enim et imos intuetur omnipotens judex ‚ et aeque
omnium facta discutiet ac punietjustissimus vindex , ut
palam omnibus enodat Dei perpetua lex.

Inter bella Guillelmus ex civitate fluenta jubet ad-
ferri coronam ‚ aliaque ornamenta regalia et vasa , et
dimisso exercitu in castris Eboracum pergit, ibique
Natale Salvatoris nostri concelebrat. Rursum com-
perit hostile collegium in angulo quodam regionis
latitare, mari vel paludibus undique munito. Unicus
aditus per solidum intromittit, latitudine tantum vi—
ginti pedum patens. Praedam abundantem contraxerant,
securi agitabant, nullam sihi vim nocere posse puta-
bant. Attamen, ut agmen regium approximare audie-
runt, noctu quantocius abierunt. Rex ardens infestos

 

(1) Cette famine dura neus aunem, mais ses principaux ravages
curent lieu en 1068⁷ 1069 ct 1070.

