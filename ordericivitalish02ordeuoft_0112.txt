84 HISTORIA ECCLESIASTICA. [1061-1063]

tate audivit, fidumque suffragium in sua necessitate
spopondit. Rodbertus autem ad parentes suos in Apu-
liam, ubi urbes et oppida quamplura vi armorum ob-
tinuerant, transivit, et completa cum eis locutione,
cum litteris apostolicis et duobus cardinalibus cleri-
cis Normanniam repetiit, et Juliam-Bonam (1), ubi
tunc temporis VVillermus dux curiam suam tenebat,
audacter adiit. Audiens vero dux quod Rodbertus
abbas cum legatis papae abbatiam Uticensem quaesitu-
rus advenisset, et Osbernum ducis jussu substitutum
abbatem velut invasorem alieni juris calumniaturus .
esset, vehementer iratus dixit se quidem legatos papae
de fide et religione christiana ‚ ut communis patris,
libenter suscepturum3 sed si quis monachorum de
terra sua calumniam sibi contrariam inferret ‚ ad
altiorem quercum vicinae sylvae per capitium irreve—
renter suspensurum. Quod audiens Hugo praesul Rod-
berto intimavit, et ut furibundi principis praesentiam
declinaret admonuit. At ille festinanter inde discessit,
et in pagum Parisiensem ad venerandum Hugonem
abbatem coenobii sancti Dionysii Gallorum apostoli (2)
secessit, et apud ipsum (cognatus quippe suus erat)
et apud alios amicos ac parentes suos , qui inter Gal-
lorum proceres pollebant, aliquandiu honorifice habi-
tavit. Inde Osberno abbati mandavit ut coram Ro-
manis cardinalibus in pago Carnotensi ambo adessent ‚

(1) Lillcbonne, ou les dues de Normandie avaient etabli l’une dc
leurs residences les plus habituelles et les plus cheres: Juliobona,
sedes regia [ι dominis Normannormn multum amata et frequentata,
dit la chronique de Robert du Mont.

(¹2) Rugum, quatricme du nom, abbo: de saint-Denis ( 1049-1061
ou 106¹) ).

