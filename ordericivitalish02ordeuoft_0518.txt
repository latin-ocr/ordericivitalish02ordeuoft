338 HISTORIA ECCLESIASTICA.

4. Eusebius dulcis, et in ordine pontificali
Constans, enituit virtutum floribus almis.

Hic xxv annis, tempore Liberii papae et Felicis, sub
Constantino, Juliano Apostata, Joviniano et Valen-
tiniano fulsit.

5. Marcellinus huic successit munere Christi,
Pastor praecipuus , morum probitate decorus.

Hic xx annis , tempore Damasi papae ‚ regnantibus Va-
lentiniano et Valente cum Gratiano et Valentiniano,
in Ecclesia bene laboravit. Tunc Antonius monachus,
AEgyptiorum clarissimus obiit. Caesaraugustae (1) Pe-
trus insignis orator claruit. Ambrosius Mediolanensis
inexpugnabilis murus Arrianis oppositus est. Constan-
tinopolitana synodus cL Patrum contra Macedonium
et Eunomium sub Damaso papa celebrata est.

6. Pervigil in populo Petrus, dignus quoque eustos,
Sancte commissum sibi rexit pontificatum.

Hic xix annis, tempore Siricii papae et Anastasii ‚ sub
Theodosio et Arcadio claruit. Tunc Martinus Turo-
nensis et Maurilius Andegavensis, Basilius Caesarien-
sis, et insignis orator Augustinus Hipponiensis, et
Hieronymus divinae legis interpres micuerunt.

7. Victricius‚ victor vitiorum sortis et ultor,
Ecclesiam Domini mandatis imbuit almis.

Hic xi annis, tempore Innocentii papae, sub Arcadio
et Honorio floruit. Tunc Donatus Epiri episcopus et
Johanncs Jerosolymitanus fulserunt. Inventio corpo-
poris S. Stephani protomartyris facta est, revelante

 

(ι) ὃςιιςιςυςςυ

