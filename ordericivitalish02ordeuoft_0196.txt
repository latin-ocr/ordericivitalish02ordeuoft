1 40 HISTORIA ECCLESIASTICA. [977-1060]

agri sui operam reviseret, subito a daemone arreptus
est, et in tantum vexatus ut pene incessanter homines
devorare et quaeque perfringere, ab hoste stimulare-
tur. Tres itaque fratres sui jejunio quatuor temporum
in junio ad tumbam S. Judoci vinctum perduxerunt,
ibique a quarta feria usque ad sabbatum permanserunt.
Exinde quietius se coepit aeger habere, et integra re-
cepta sospitate perpetualiter in servum sancto J udoco
tradidit se. Hoc eodem rogante, in festivitate sancti
Joannis Baptistae VVido abbas ambonem ascendens
populo narravit, ipsumque praesentem et casus suos
palam protestantem ostendit.

Quidam perfectae aetatis per v11 annos ita surdus
mansit, ut nihil penitus audiret. Hunc uxor ejus ad
tumbam sancti viri adduxit, ibique aliquantum ora-
vit. Deinde mulier, jubente Pridiano, virum ad fon-
tem sancti J udoci perduxit, et ter caput ejus propriis
manibus ex aqua fontis perfudit. Mox auditum recu—
peravit, ac ad ecclesiam regressus, missam, quam
per vn annos non audierat, audivit.

Haec omnia Floriacensis Isembardus gesta tempo-
ribus Hugonis Magni seu Rodberti regis Adelelmo ro-
gitante descripsit ; sed postea beatus Judocus multa
petentibus magnalia (quamvis per incuriam scripta
non sint> agere non destitit. Mutatis regni principi—
bus, et sese proceribus mutuo perturbantibus, iterum
corpus sancti Judoci pro timore hostium terra coo-
pertum est, et tamdiu itajacuit, donec omnibus mor-
tuis qui abdiderant, communis ignorantia involverit.
Tempore Henrici regis Francorum, monachis saepe
conquerentibus quod ignorarent ubi patronus eorum
requiesceret Judocus, cuidam simplici laico divinitus

