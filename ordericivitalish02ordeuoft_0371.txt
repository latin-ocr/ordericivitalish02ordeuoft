[1078] LIBER QUARTUS. 257

hostiles cuneos secum eduxit. Andegavenses vero et
Britones‚ comperto regis et agminum ejus adventu, non
fugerunt , sed potius Ligerim ss uvium audacter pertran-
sierunt, et transvecti, ne timidiores spe fugiendi segnius
praeliarentur, scaphas suas destruxerunt. Dum utraeque
acies ad ambiguum certarnen pararentur, horribiles-
que pro morte et miseriis, quae mortem reproborum
sequuntur, timores mentibus multorum ingererentur,
quidam Romanae ecclesiae cardinalis presbyter et reli-
giosi monachi divino nutu adsunt, principes utriusque
legionis divinitus animati adeunt, obsecrant et redar-
guunt. Viritim ex parte Dei bellum prohibent , admo—
nendo et rogando pacem suadent. Gratanter his jun—
guntur Guillelmus Ebroicensis et Rogerius (1), aliique
comites, strenuique optimates 3 qui sicut erant prompti
et audaces ad legitimos agones , sic nimirum perhor-
rebant per superbiam et injustitiam subire conflictus
detestabiles. Veredariis itaque Christi pacis semina se—
rentibus ambitiosorum tumor conquiescit nimius, et
formidantium timor paulatim decrescit pallidus. Multa
demum consilia fiunt, diversi tractatus aguntur, verba
verbis objiciuntur3 Deo tamen vincente legati pacis
utrimque suscipiuntur. Rodberto juveni, regis filio
comes Andegavensis Cenomannense jus concedit cum
toto honore, quem idem a comite Herberto cum Marga-
rita sponsa sua suscepit. Denique Rodbertus Fulconi de-
bitum homagium, ut minor majori, legaliter impendit.
Johannes autem, aliique Andegavenses , qui hactenus
pro rege contra consulem rebellaverant, principi suo

 

(1) Guillauine‚ comte d’Evreux (15 decembre 1067-18 avril 1118);
Roger de Montgommeri, comte de Belleme, ‹l'Alencon et de Sln·cws·-
bury (1070-‘27 juillet 1094).

ιι. 17

