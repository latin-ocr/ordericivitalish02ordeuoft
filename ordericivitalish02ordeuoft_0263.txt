[1068] LIBER QUARTUS. 185

rata deditione vim declinaverunt, regique claves civi-
tatis cum obsidibus dederunt. Ipse tamen, quia fidem
illorum suspectam habuit, in urbe ipsa munitionem
firmavit , quam delectis militibus custodiendam tradi-
dit. Tunc Archillus potentissimus Nordanhymbrorum
cum rege concordiam fecit, eique filium suum obsidem
tradidit. Praesul quoque Dunelmi (1) regis in gratiam
accessit, et pro Malcomo rege Scotorum pacis media-
tor intervenit, et acceptas conditiones in Scotiam de-
tulit. Malcomus autem , licet ab Anglis requisitus fue-
rit, et validam expeditionem in eorum auxilium facere
paraverit, audita tamen legatione pacis quievit , et
cum praesule Dunelmi nuncios suos ovanter remisit ,
per quos Guillelmo regi fidele obsequium juravit. Sic
utiliter sibi consuluit, populoque suo multum placuit,
quod pacem bello praeposuit. Nam Scotica genS, licet
in praelio aspera sit, otium tamen et quietem diligit Í¾
nollet a vicinis inquietari regnis, christianae religionis
plus quam armorum intenta studiis, Rex. post haec in
reversione sua Lincoliae , Huntendonae et Gronte-
brugae (2) castra locavit, et tutelam eorum fortissi-
mis viris commendavit.

His temporibus quaedam Normanniae mulieres saeva
libidinis face urebantur, crebrisque nuntiis a viris suis
flagitabant ut cito reverterentur, addentes quod nisi
reditum maturarent, ipsae sibi alios conjuges procu-
rarent. Non enim ad maritos suos propter inusitatam
sibi adhuc navigationem transfretare audebant, nec in
Anglia eos expetere, ubi jugiter in armis erant , et

(1) Egclwin , cchuc de Durham.
(2) Lincoln, Huntingdon7 Cambridge.

