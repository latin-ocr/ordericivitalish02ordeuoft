[losa-mm] LIBER 'rERTqu 79

Idem in primo anno sui regiminis (quia vetus eccle-
sia, quam sanctus Ebrulfus construxerat, parva et rus-
ticani operis erat) ingentem basilicam insigni opere
coepit, quam in honore sanctae Dei genitricis Mariae
construere, multisque sanctorum altaribus ampliare
decrevit. Nam propter reliquias sanctorum , quae in
veteri ecclesia temporibus sancti Ebrulfi conditae sunt
[sed eorum nomina, vel gesta, seu loca depositionis pro
antiquitate ignorantur ab his qui supersunt] disposuit
novam aedem tam magnam facere, ut vetustam omnino
circumdaret, et ossa seu mausolea sanctorum, quae
ibidem latent , semper honorifice contineret. Sed pro-
cellis tribulationum incumbentibus cessare ab incoepto
opere coactus est, quod nullus successorum ejus ea
mensura vel ordine seu loco , quo ipse destinaverat,
prosequi ausus est.

Anno ab incarnatione Domini ML1x⁰ indictione Xffla
Henricus rex Francorum post multas probitateS, qui-
bus in regno gloriose viguit, potionem a Joanne me-
dico Carnotensi , qui ex eventu Surdus cognominaba-
tur, spe longioris et sanioris vitae accepit. Sed quia
voto suo magis quam praecepto archiatri obsecunda-
vit, et aquam, dum veneno rimante interiora nimis
angeretur, clam a cubiculario sitiens poposcit, medi-
coque ignorante ante purgationem bibit : proh dolor!
in crastinum cum magno multorum moerore obiit (ι).
Sceptra Francorum Philippo filio suo , qui adhuc
puerilibus annis detinebatur, reliquit, et Balduino
Flandrensium duci puerum cum regno ad tutandum
commendavit. Hujusmodi tutela tanto duci bene com-

 

(ι) Ce prince ne mourut pas en 1059, mais lc 29 aofit 1060.

