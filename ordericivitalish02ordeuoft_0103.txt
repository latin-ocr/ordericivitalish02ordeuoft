[1059-1061] LlBER TERTIUS. 77

autem Teodericus mundo substractus, Deoque dona-
tus, Lvu annis in monachili schemate vixit, et per
singulos gradus usque ad sacerdotium legitime ascen-
dens honeste Deo militavit.

Eodem tempore Wido cognomento Bollein senioris
Geroii pronepos cum Hodierna conjuge sua in pago
Corboniensi honorabiliter vigebat , et in ordine mi—
litari divitiis ampliatus rem suam honeste regebat.
Huic erant plures filii : Normannus et walterius, qui
militiae laboribus deservierunt, Goisfredus quoque et
Willermus cognomento Gregorius, qui litteris imbuti
stemma sacerdotii nacti sunt. Praefatus Wido nutu
Dei et instinctu Rodberti abbatis, cognati videlicet
sui, Uticenses multum dilexit, et Willermum filium
suum, qui tunc ferme novem annorum erat, mundo
sibique abdicavit, Deoque sub monachili jugo in ec-
clesia Uticensi serviturum , in die festivitatis omnium
Sanctorum tradidit. Tunc Willermus Praepositus miles
egregius, praedicti pueri avunculus, ecclesiam de Al-
geron (1) cum tota villa Sancto Ebrulfo dedit, et se,
totamque substantiae suae partem in fine suo eidem
patrono fideliter devovit. Gratia Dei Willermum pue-
rum bonis moribus adornavit, et in bonis studiis vigi-
lantem effecit3 unde a praelatis suis Gregorius cogno-
minari meruit. Hic in gremio sanctae matris Ecclesiae
diligenter educatus, et omnino a mundi strepitu et
carnali luxu remotus, utili scientia, quae hujusmodi
Ecclesiae filiis maxime competit, nobiliter floruit. Nam
peritus lector fuit et cantor, praecipuusque scriptor
et librorum illuminator. Opera manuum ejus ad le-

(1) Saint-Aquilin-dcs-Augei-ons⁴

