182 HISTORIA ECCLESIASTICA. [1068]

redus Ehoracorum metropolitanus, qui maritum in-
unxerat, Mathildem ad consortium regii honoris die
Pentecostes anno 11⁰ regni praefati regis inunxit. De—
corata regio diademate matrona, priusquam annus
perficeretur, filium nomine Henricum (ι) peperit,
quem totius terrae suae in Anglia haeredem consti—
tuit. Hic, dum dociles annos attigisset, litterarum
scientiam didicit, et post utriusque parentis obitum
militiae agones fortiter exercuit. Tandem multimodae
probitatis clarus titulis, principatum paternum tenuit
pluribus annis.

Eodem anno egregii juvenes Eduinus et Morem-us
filii Elfgari comitis rebellaverunt, et cum eis multi
alii ferociter insurrexerunt, quorum motus Albionis
regnum vehementer turbaverunt. Guillelmus etenim
reX‚ quando Eduinus comes cum eo concordiam fe-
cerat, eique fratrem suum et pene tertiam partem
Angliae subdiderat, filiam suam se in conjugem ei da-
turum spoponderat, sed postmodum fraudulento con-
sultu Normannorum‚ qui nimis invidi sunt et cupidi,
concupitam virginem et diu expectatam denegavit no-
bilissimo juveni. Unde iratus cum fratre suo ad rebel-
lionem incitatus est, eumque magna pars Anglorum
ct Guallorum secuta est. Fervens adfectus erat prae—
fatis fratribus erga Dei cultum et bonorum reveren—
tiam hominum. Erat eis ingens pulchritudo, nobilis
et ampla cognatio, late valens potentatus, et nimia in
cos popularium dilectio. A clericis et monachis crebra
pro illis fiebat oratio ‚ et a turbis pauperum quotidiana
suppiicatio.

(ι) (Ic prinm- ίίιι depuis lv roi Henri 1⁰¹.

