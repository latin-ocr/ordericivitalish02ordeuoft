LIBER QUINTUS. 465

Tesza, uxor Bernardi Caeci, dedit monachis S. Ebrulfi
Manliae degentibus medietatem terrae S. Columbae (1):
tam plani quam nemoris , praeter duo arpenna terrae,
quae dedit eisdem, ubi possent domum aedificare, et
hospites sine alterius parte, si velient, habere. Hoc au-
tem fecit, concedentibus dominis suis : Goisleno sci-
licet (qui aliam medietatem terrae propter penuriam
servitii tunc in dominio tenebat), et Guaszone de
Pexei0, qui capitalis dominus erat. His nimirum pa-
tronis monachi multam diverso tempore pecuniam
dedere, optantes in legitima pace rem ecclesiasticam
augere, et commoditatem aliquam subsequentibus so-
ciis providere. Primus itaque Hugo, qui cupidus et
magnanimus erat, hoc negotium in prioratu suo in—
choavit, et praefatae Teszae x solidos, et Odoni filio
ejus unum fustaneum, atque Guillelmo genero ejus
x solidos tribuit. Goisleno etiam dedit unum equum
pro quatuor libris, et uxori ejus xx solidos, atque
Guaszoni xxv solidos, et corneum scyphum, ejusque
conjugi alium. Haec et alia plura supradicti homines de
caritate monachorum habuerunt ; et donum super
altare Domini ponentes coram multis testibus, firmiter
omnia concesserunt. Sed postmodum stimulante ini-
quitate, pluribus modis rupto foedere, mentiti sunt.
Praecipue Guaszo, qui fortior omnibus erat, aliosque
si deviarent, corrigere debuisset, eleemosynam in—
quietavit ‚ praedam hospitum cepit , et domos eorum
subvertit. Unde idem locus, sicut dudum fuerat, soli-
tarius factus est. Monachi enim tali necessitate locum
interim dimiserunt.. Denique, transactispluribus annis,

 

(ι) Saintc-Colonibe, lmineau outre Manle et Flinss.

p-

11. ΞΠ)

